---
title: 未命名
author: 寓庸
category: 文学
---
           

 【原文】

大衍之数五十，其用四十有九。分而为二以象两，挂一以象三，揲之以四以象四时，归奇于扐以象闰，五岁再闰者，故再扐而后挂。

论：

申述大衍之数。推演天地生化万物之数，所赖者五十，至于运用，止于四十九。五十，大衍之体也。四十九，大衍之用也。四十九策分为左右，拟天地法象。两，谓天地也。左右不少于三策，平衡阴阳。左右各悬一策，全三才之道。三，谓天地人。左右各挂一，象天地生人。于左右之策，四四数之，拟四时之变通。揲，间而数之。左右整数策合而为一，谓之整策。所挂之一策归诸左右余数策，合而为一，谓之余策。此谓一变，所以演太极生两极也。整策为用，余策为体，每变体数或四或八，四为阳，八为阴，除之以四，则一主阳之体，二主阴之体。所挂之另一策归诸整策，再分、再挂、再揲、再归，则二变三变成焉。二变演两仪生四象，三变演四象生八卦。奇，零数，谓所挂之策，归整策者，象魂气升于天也。归余策者，象形体入地也。扐，既成，谓整余之策。《太玄》作“艻”，范望注：“犹成也。”闰，闰余，年岁差。三岁置闰，五岁再置，十九年置七闰，闰余庶几尽焉。何谓大衍之数？太极生两仪，两仪生四象，四象生八卦，太极生次之数，谓之大衍。太极用一，阳序一，阴序二，太阳序一，少阴序二，少阳序三，太阴序四，乾序一，兑序二，离序三，震序四，巽序五，坎序六，艮序七，坤序八，合之五十。

大衍虚一，何也？老子曰：“道冲而用之或不盈，渊兮似万物之宗。”大衍虚一，以况道也。“天得一以清，地得一以宁。”道体空虚，用之不勤。一以自乘，积恒为一，不增不减，象不易之体藏诸用，而用以之生。大衍虚一，藏诸用也。其用四十有九，显诸仁也。

分而为二以象两，左右各不少于三策，何也？分而为二，左右皆不少于三策，及其挂一则不少于两策。左右两策至四十五策之间，求得一二三四策之概率皆十一次。则求得整数策四十或四十四，余数策八或四之概率亦相同，阴阳平衡，如是故也。

挂一以象三，左右各挂一，归奇于扐，整余各归一，何也？《管子·内业》云：“凡人之生也，天出其精，地出其形，合此以为人。”整数策象天，余数策象地，左右各挂一，演天地合气，命之曰人。《郊特牲》云：“魂气归于天，形魄归于地。”归奇整数策，象魂气升于天，参与再变，象种子无生灭，历劫不坏。归奇余数策，象形魄埋于地。奇归整数策，左右各挂，整余分归，如是故也。大衍之用四十九，左右各挂一，则一变之时四十七策参与揲四，归奇之后求得四或八之概率相同，阴阳平衡，再变三变亦然，如是故也。

一变演太极生两仪，其也？一变整数策或四十四象阳，或四十象阴，求得阴阳之概率各半。余数策或四象阳，或八象阴，除四则求得阳一阴二，象阴阳之体数。一变演太极生两仪者，如是故也。

再变演两仪生四象，何也？再变整数策或四十象太阳，或三十六象少阴，或三十六象少阳，或三十二象太阴，求得太少阴阳之概率皆四分之一。余数策或四阳，或八阴，与一变之四阳或八阴组成太少阴阳，四四叠八象太阳，四八叠十二象少阴，八四叠十二象少阳，八八叠十六象太阴，除四则求得二、三、四，则是太少阴阳之体数。再变演两仪生四象者，如是故也。

三变演四象生八卦，何也？三变整数策或三十六象乾，除四得乾用九；或三十二象兑，除四得兑用八；或三十二象离，除四得离用八；或二十八象震除四得震用七；或三十二象巽，除四得巽用八；或二十八象坎，除四得坎用七；或二十八象艮，除四得艮用七；或二十四象坤，除四得坤用六。是故求得八卦之概率皆八分之一。余数策或四阳，或八阴，与一变、再变之四阳或八阴组成八卦。四四四叠十二象乾，除四得乾体三；四四八叠十六象兑，除四得兑体四；四八四叠十六象离，除四得离体四；四八八叠二十象震，除四得震体五；八四四叠十六象巽，除四得巽体四；八四八叠则二十象坎，除四得坎体五；八八四叠二十象艮，除四得艮体五；八八八叠二十四象坤，除四得坤体六。三变演四象生八卦者，如是故也。

大衍所以演天地化生万物之数，何也？天气三微成一著，大衍三变生一爻。故一变太极生两仪，再变两仪生四象，三变四象生八卦，八卦通神明之德，类万物之情，然不能尽万物之变。是故大衍之数四营而成易，十有八变成卦，螺旋式上升，循环不已，则天地生成之德彰焉，万物变化之道尽焉，圣人参赞之功成焉。

大衍，所以演八卦心迹之数，何也？八卦心数生于阴阳之体，阳一画，阴二画，地法天也。故乾三、兑四、离四、震五、巽四、坎五、艮五、坤六，谓之八卦心数。八卦迹数生于阴阳之用，阳用三，阴用二，天包地也。故乾九、兑八、离八、震七、巽八、坎七、艮七、坤六，谓之八卦迹数。屈原《天问》云：“隅隈多有，谁知其数？天何所沓？十二焉分。”八卦心迹之数合十二，象天地之大数也。

阳体数一，阴体数二，阳用数三，阴用数二，何也？阳一画，阴两画，阳一阴二是其体也。圣人造字，日中有一，月中有二，其知阴阳乎？其有定数乎？阳，主君道也。阴，体臣道也。君无为统众，无为则一。臣有事代终，有事则二。故阳爻画奇，明君道必一；阴爻画偶，明臣体必二，此阴阳之数，君臣之辨也。一画而当三，两画而当二，阳三阴二是其用数也。阴极生阳，阳极生阴，阴阳互为体用，生我者谓之体，我生者谓之用。阳之生阴，阴之生阳，非太极不能成其功，如生数得五而致成数，成数得五而返生数，河图生数为阳，成数为阴，五为太极。易无体，太极体数为零，用数为一。阳体数一，得极用数一而生阴，二行阴之用。阴体数二，得太极用数一而生阳，三行阳之用。参天两地，阴阳倚数。倚数，谓效法也。效法，谓运行也。阳体数一，阴体数二，刚柔有体则生三，三立阴阳之体也。阳用数三，阴用数二，阴阳合德则生五，五行阴阳之用也。体立用行，生成之道成焉，变化之迹行焉，天地之心见焉。参伍以变，错综其数，此之谓也。