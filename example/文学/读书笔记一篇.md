---
title: 读书笔记一篇
author: 寓庸
category: 文学
---
孟子日:口之于味也，目之于色也，耳之于声也，鼻之于臭也，四肢之于安佚也，性也，有命焉，君子不谓性也。仁之于父子也，义之于君臣也，礼之于宾主也，知之于贤者也，圣人之于天道也，命也，有性焉，君子不谓命也
口目鼻舌身之适于味色声臭安五者，是人之天性，动物之生理性也，此范畴人而不同，差别有等，各自有命，人人齐俱而不必齐同，故日君子不谓性也，亦即不以此性为不易之性、齐同之性。父子君臣宾主贤者圣人适于仁义礼智道，此范畴人不能离，然人有道与不道，行之有过与不及，契与不契，中与不中，亦各自有别，故日命也，然此五者不仅人人必然齐俱，亦为人人齐同共趋之义理，故谓之有性焉。君子不谓命也，因是人之必共趋齐同者，故不得以为命而有所逃避
孟子日:求则得之，舍则失之，是求有益于得也，求在我者也。求之有道,得之有命，是求无益于得也，求在外者也
求则得之，求在我者，此即义理之性，人所齐同共趋之性。求之有道，得之有命，
求在外者，此即生理之性。然而,天命之谓性，率性之谓道，修道之谓教，天命之谓性之性则包括了义理之性和生理之性，率性只是任其自然，听其自运，而性分自得自足，无过不及，从容中道，故无义理之性和生理之性的冲突和分别,庸人为物所驱，求之于外，而惘于自性，故有内外之别，然而所谓自性只是强名，实无一性可言可得，一任天真，自然施为，无名亦无不名，性天之地，无声无臭，至也孟子日:万物皆备于我矣。反身而诚，乐莫大焉。强恕而行，求仁莫近焉
物我无别，内外消融，山河是我，我是山河，心即物，物即心，知即行，行即知,理即性，性即理，率然自在，冥合诸缘，故日万物皆备于我。然学问之道，必反诸己，诚实是理，知行流通，故乐莫大焉，得一善则推而扩之，由近至远，由亲至疏，由卑至高，仁在其中矣
孟子曰:人之所不学而能者，其良能也;所不虑而知者，其良知也。孩提之童无不知爱其亲者，及其长也，无不知敬其兄
也。亲亲，仁也;敬长,义;无他，达之天下也
良能，良知，性也，理也.
孟子日:广土众民，君子欲之，所乐不存焉;中天下而立，定四海之民，君子乐之，所性不存焉。君子所性，虽大行不加焉，虽穷居不损焉，分定故也。
君子所性，仁、义、礼、智根于心，其生色也然，见于面，盎于背，施于四体，四体不言而喻。广土众民中天下而立，求之于外也，虽君子欲之乐之，然非君子所性。君子所性，仁义礼智也，其根于心则性。君子所性，仁义礼智也，其根于心则四体不言而喻，大行不加穷居不损，分定故也
孟子日:孔子登东山而小鲁，登泰山而小天下，故观于海者难为水，游于圣人之门者难为言。观水有术，必观其澜。日月有明，容光必照焉。流水之为物也，不盈科不行;君子之志于道也，不成章不达知行不悖，性理不违，其性分自足，自得于其当，必文章灿然，文质彬彬
孟子日:形色，天性也;惟圣人然后可以践形
形色，天性,求之有道，得之有命，惟圣人可以止其所止，当其所当，安其素分，受命率性，此之谓践形
孟子曰:知者无不知也，当务之为急;仁者无不爱也，急亲贤之为务。尧、舜之知而不遍物，急先务也
善矣



